<div>
  <h1>Mediolan-plan wycieczki</h1>
  <br>1. DZIEŃ.</br>
  <br>Zbiórka uczestników na lotnisku. Przelot do Mediolanu. Transfer do hotelu, pozostawienie bagaży w depozycie lub
  zakwaterowanie (zależnie od godz. przylotu). Czas wolny. Przejazd do centralnego punktu miasta na Piazza del Duomo, z
  dwóch stron otoczonego portykami, miejsca spotkań mieszkańców miasta i turystów z całego świata. Centralną część placu
  zajmuje słynna katedra, czyli Duomo, trzeci co do wielkości kościół Europy. Zwiedzanie katedry, indywidualny wjazd
  windą (lub wejście schodami) na dach katedry, skąd rozpościera się widok na miasto i Alpy. Wizyta w Muzeum Katedralnym
  z rzeźbami, posągami, witrażami, obrazami i przedmiotami kultu religijnego. Spacer po najstarszym i najbardziej
  eleganckim centrum handlowym we Włoszech – Galleria Vittorio Emanuele ze sklepami znanych włoskich projektantów oraz
  restauracjami i kawiarniami. Przejście na Piazza Della Scala, gdzie wznosi się najsłynniejsza opera na świecie, La
  Scala. Czas wolny. Powrót do hotelu, nocleg.</br>

  <br>2. DZIEŃ.</br>
  <br>Śniadanie. Wizyta w Castello Sforzesco – XV-wiecznej twierdzy i rezydencji rodziny Sforzów, despotycznych władców
  Mediolanu, obecnie muzeum mieszczącym dzieła sztuki średniowiecznej, renesansowej i barokowej. Do najcenniejszych
  eksponatów należy niedokończone dzieło Michała Anioła – Pieta Rondanini. Następnie wizyta w dwóch kościołach – św.
  Marka, gdzie podziwiać można sarkofag Settali, autorstwa Giovanniego Balduccia, późnogotyckie freski oraz płótna
  Camilla Procacciniego i Cerana; drugi z kościołów to San Simpliciano, ufundowany przez św. Ambrożego w IV w. Wizyta w
  Pinacoteca di Brera, z jedną z najwspanialszych włoskich kolekcji sztuki, wystawiającą dzieła m.in. Montegni,
  Caravaggia i Rafaela. Spacer po ogrodzie botanicznym w Akademii Sztuk Pięknych, a następnie po dzielnicy bohemy
  artystycznej, słynącej z licznych restauracji, barów i kawiarenek serwujących smaczne i niedrogie posiłki, a
  odwiedzanych przez mieszkańców i okolicznych artystów. Czas wolny na indywidualny spacer po uliczkach i zaułkach
  pełnych straganów oferujących przeróżne dzieła i starocie. Na zakończenie dnia spacer po Via Monte Napoleone, jednej z
  najbardziej wytwornych ulic Mediolanu, z butikami słynnych projektantów mody. Powrót do hotelu, nocleg.</br>

  <br>3. DZIEŃ.</br>
  <br>Śniadanie. Wizyta w kościele Santa Maria Della Grazie, znanym z malowidła ściennego „Ostatnia Wieczerza” Leonarda
  da Vinci (w miarę dostępności biletów). Następnie zwiedzanie muzeum teatralnego, z kolekcją rzeźb, oryginałów
  partytur, obrazów i ceramiki, związanych z historią La Scali, a nawet pośmiertnymi maskami kompozytorów i odlewami ich
  dłoni. Następnie w programie: kościół Sant’Ambrogio – najpiękniejsza średniowieczna budowla miasta, wzniesiona w IV w.
  przez biskupa Mediolanu św. Ambrożego oraz kościół San Lorenzo Maggiore, z freskami pochodzącymi z V w. Przejście w
  stronę centrum miasta. Zwiedzanie galerii sztuki – Pinacoteca Ambrosiana. Wizyta w kościele San Satiro, gdzie
  zastosowana przez architekta sztukateria stwarza iluzję wnętrza większego, niż jest w rzeczywistości. Czas wolny.
  Powrót do hotelu, nocleg.</br>

  <br>4. DZIEŃ.</br>
  <br>Śniadanie. Wykwaterowanie z hotelu. Transfer na lotnisko. Przelot do Polski.</br>
</div>